Oleme oma tiimiga BeeGreen ehitanud nullist elektriautot juba peaaegu kaks aastat. Nüüd, 25. mail 2025, toimus meie auto jaoks nii esimene, kui ka viimane võistlus.

Kuna võistlus toimus Belgias ja otsustasime minna vaid autodega, startisime juba 22. mail. Sõitsime kahe autoga (mikrobuss ja sõiduauto) läbi Läti, Leedu, Poola ja Saksamaa.

Võistlus koosnes kahest ühetunnisest sõidust, kus pidi läbima võimalikult palju ringe...

Esimesel sõidul suutsime kuni peaaegu lõpuni hoida 11. kohta 50st, kuid minut enne lõppu said meie akud tühjaks, mistõttu kukkusime 25. kohale.

Teisel sõidul lõhkesid sõidu alguse poole meie tagarehvid, mida ei saanud enam vahetada, mistõttu jätkasime sõitu (see oli ikkagi meie viimane võistlus). Akud said muidugi nii sõites kiiresti tühjaks ja lõpetasime sõidu 20 minututit enne lõppu. Iseendalegi suureks üllatuseks jäime aga 19. kohale! Arvatavasti polnud me ainukesed, kelle auto järele andis.

Tuleb muidugi mainida, et Belgia võistlusesarjas olime meie esimesed, kes olid oma auto nullist ehitanud. Üks korraldajatest ütles, et teistel tiimidel pole piisavalt aega, et seda teha. See andis meile küll teoreetiliselt suure eelisa, kuid praktikas oli see alles meie kooli esimene nullist ehitatud auto, millel oli palju vigu.

Kuigi oleksime oodanud kõrgemat kohta, jäime ise võistlusega rahule, sest lõppude lõpuks oli tähtis, et auto sõidaks ja me saaks üldse võitstelda.

Järgmine aasta oleme juba palju targemad ja meil on millelt õppida!

![reis belgiasse](/assets/blog/2025.05/1.jpg)
![reis belgiasse](/assets/blog/2025.05/2.jpg)
![reis belgiasse](/assets/blog/2025.05/3.jpg)
![reis belgiasse](/assets/blog/2025.05/4.jpg)
